# -*- mode: mandoku-view; -*-
#+TITLE: 硯箋
#+DATE: 2015-08-24 23:17:23.470389
#+PROPERTY: ID KR3i0008
#+PROPERTY: BASEEDITION WYG    
#+PROPERTY: JUAN 卷三
<pb:KR3i0008_WYG_003-1a>¶
欽定四庫全書¶
　硯箋卷三¶
　　　　　　　　　　　　宋　髙似孫　撰¶
　玉硯　　　　水精硯　　　紅絲石硯¶
　藴玉石硯　　紫金石硯　　素石硯¶
　黄石硯　　　青石硯　　　丹石硯¶
　白石硯　　　鵲金硯　　　褐石硯¶
　㑹聖宫硯　　髙麗硯　　　僊石硯¶
<pb:KR3i0008_WYG_003-1b>¶
　金雀石硯　　金坑石硯　　鳯咮硯¶
　洮石硯　　　&KR0008;石硯　　　唐石硯¶
　宿石硯　　　絳石硯　　　淄石硯¶
　登石硯　　　寧石硯　　　宣石硯¶
　明石硯　　　瀘石硯　　　戎石硯¶
　淮石硯　　　萬石硯　　　䕫石硯¶
　中正砦石硯　歸石硯　　　栁石硯¶
　成石硯　　　吉石硯　　　永嘉石硯¶
<pb:KR3i0008_WYG_003-2a>¶
　沅石硯　　　灘哥石硯　　黛陁石硯¶
　潭石硯　　　嶽麓硯　　　廬山硯¶
　太湖石硯　　石鍾山石硯　銅雀硯¶
　漢祖廟瓦硯　灌嬰廟瓦硯　東魏興和瓦硯¶
　楚王廟磚硯　古陶硯　　　青州石末硯¶
　濰硯　　　　磁硯　　　　虢硯¶
　澄泥硯　　　缸硯　　　　銀硯¶
　鐵硯　　　　銅硯　　　　蜯硯¶
<pb:KR3i0008_WYG_003-2b>¶
　漆硯　　　　金龜硯¶
　　玉硯¶
黄帝治玉為墨海篆帝鴻氏之硯(蘇/譜)¶
天子以玉為硯取其不冰(西京/雜記)¶
張亶夢海中樓閣金碧琅珮者數百人揖亶賦詩硯碧¶
　玉色(西清/詩話)¶
李元伯得玉材琢硯發墨可愛(唐録用章淵閒居録曰/玉硯  墨處不琢令滑)¶
雍熙中以玉硯賜錢王俶(玉堂/録)¶
<pb:KR3i0008_WYG_003-3a>¶
周世宗征淮南先鋒劉重進得吳楊溥玉硯以獻¶
貞元中許商舟行湖中青衣迎入一府女郎請書江海¶
　賦碧玉硯銀水頗黎為匣¶
玉於用墨處不出光便有芒常衮詩云宫硯玉蟾蜍意¶
　以玉為之若以為硯滴又何怪焉(李方/叔)¶
黄玉硯如蒸栗(蔡帖米史云成州栗玉硯堅不着/墨養直硯銘色如蒸栗玉之質)¶
墨玉硯最為竒物(蔡/帖)¶
乾道中范成大使金伴使田臯好論器玩云宣和玉硯¶
<pb:KR3i0008_WYG_003-3b>¶
　在張浩家已葬(攬轡/録)¶
　　水精硯¶
水精硯用墨處不出光發墨如歙(唐録米元章云水/精硯磨墨汁入用)¶
　　紅絲石硯(晁叔用詩銀鈎洒落挑/花牋牙床磨試紅絲硯)¶
紅絲石紅黄相参不甚深理黄者絲紅理紅者絲黄其¶
　紋匀徹石工蘇懐玉言州西四十里山盤折而上五¶
　百餘歩有洞狹容一人洞前大石欹懸石生於洞之¶
　兩壁上下青赤石數重中有紅黄石如絲洞口絶壁¶
<pb:KR3i0008_WYG_003-4a>¶
　有鐫字唐中和年採石所記蘇工得石四五寸旋加¶
　磨治文華緻聲清越墨膏浮泛蒸濡如露異於他石¶
　一日洞門石摧遂絶(唐/録)¶
紅絲宜銀匣氣澤蒸濕墨色不乾冬易凍(並唐/録)¶
紅絲硯湏飲水乃發墨(歐/譜)¶
唐彦猷以紅絲石為天下第一石有脂脉助墨光(蔡君/謨)¶
紅絲發墨謂勝端則過(東坡與/君謨帖)¶
　　　紅絲硯銘¶
<pb:KR3i0008_WYG_003-4b>¶
餐霞道士赤膚肌隠然脉絡亂紅絲千齡不敗堅且滋¶
誰其忍者斷厥尸¶
　　藴玉石硯¶
青州藴玉石理宻聲清青黒色白㸃如弹不着墨(米/史)¶
　　紫金石硯¶
青州紫金石理觕不發墨京東人用之¶
紫金出臨朐色紫潤澤發墨如端歙姿殊下(唐/録)¶
晩唐競取紫金石芒潤清響國初已乏琢製不精惟一¶
<pb:KR3i0008_WYG_003-5a>¶
　臠琢平耳¶
紫金石與右軍硯無異端唐出其下(米/帖)¶
　　素石硯¶
宋髙祖賜建平王景素石硯(江淹/集)¶
　　黄石硯¶
茹孝標黄石硯色不甚深墨光可鑑出新羅(唐/録)¶
　　青石硯¶
青州青石色理類歙發墨(米/史)¶
<pb:KR3i0008_WYG_003-5b>¶
興平縣蔡子池穴深二百丈石青堪硯(劉澄之宋永/初山川記)¶
陸道士硯圎首斧形青色光墨宜筆唐以前物(東坡/雜記)¶
後主青石硯墨池中黄石如弹丸水常滿既歸朝陶穀¶
　見而異之大不可持乃取石弹丸去後主曰此硯生¶
　水他硯皆不可用索之良苦陶碎之有小魚跳死無¶
　復潤澤(類/說)¶
宋虞龢論吳興青石圎質滑而停墨(髙宗翰/墨志)¶
　　丹石硯¶
<pb:KR3i0008_WYG_003-6a>¶
唐林夫遺丹石硯粲然如芙蕖出水殺墨宜筆唐氏譜¶
　天下硯不知兹石(銘曰彤池紫淵出日所浴蒸為赤/霓以貫晹谷是生斯珍非石非玉)¶
　(後元章以徐熙牡/丹圖易唐林夫硯)¶
　　白石硯¶
蔡州白石硯理滑(米/史)¶
　　鵲金硯¶
鵲金硯竒物(蔡/帖)¶
　　褐石硯¶
<pb:KR3i0008_WYG_003-6b>¶
東州褐色石可硯(蔡/帖)¶
　　西都㑹聖宫硯¶
㑹聖石在澗中色紫如虢石差硬發墨扣無聲(米/史)¶
　　髙麗硯¶
髙麗硯堅宻有聲發墨色青間白有金星(米/史)¶
　　僊石硯¶
浮盖山僊壇洞有僊石硯(皮日/休集)¶
汪藻浦城浮盖山僊石硯詩(天匠巧琢石硯形圎帶方/㸃生毫筆潤磨惹墨雲香)¶
<pb:KR3i0008_WYG_003-7a>¶
髙常與客下天壇中路獲硯石似馬蹄外稜孤聳内發¶
　墨色幽竒天然疑神僊遺物¶
　　金雀石硯¶
淄州金雀山有藴玉金星二石中硯(邵堯夫詩銅雀或/常有未常見金雀)¶
　(金雀出何所必出自靈嶽翦斷白雲根/分破蒼岑角水貯見温潤墨發如瀺濯)¶
金雀山石紺青潤宻叩如金玉用墨不逮歙(唐/録)¶
　　金坑石硯¶
金坑礦石堅而發墨(歐/譜)¶
<pb:KR3i0008_WYG_003-7b>¶
　　鳯咮硯¶
延平石出水底温瑩縝宻有玉之徳益墨色(蘇魏公集/又銘云石)¶
　(出延平矩琢茲器㘭/堂引水晋圭去銳)¶
北苑鳯凰山下石膚潤益墨王頥始為硯東坡名之鳯¶
　咮硯(帝規武夷作茶囿山為孤鳯翔且嗅下集芝田/琢瓊玖玉乳金沙發靈竇殘璋斷璧澤而黝治)¶
　(為書硯美無有至珍驚世初莫售黒眉黄眼争妍陋/蘇子一見名鳯咮坐令龍尾羞牛後歙人病此言後)¶
　(求硯於歙歙人曰何不使鳳咮石作解嘲云君/㸔龍尾豈石材玉徳金聲寓於石  東坡雜說)¶
鳯凰咮潭中石蒼墨堅緻如玉與筆墨宜(欒/城)¶
<pb:KR3i0008_WYG_003-8a>¶
黯淡石聲堅清磨乆不得墨(米/史)¶
東坡鳯咮盖黯淡灘石一出鹵水去灘四十里細潤不¶
　發墨灘石宜墨膚理不及鹵水(葉夢得又詩深知黯/淡灘流澤不待呵朅)¶
　(來訪九淵引/綆出素波)¶
　　洮石硯¶
石出臨洮(山/谷)¶
洮河緑石性腝不起墨不耐乆磨(米帖張文潛和山谷/詩云明忩試墨吐秀)¶
　(潤端溪歙州無此色晁无咎和山谷詩云洮州石貴/䨇趙璧漢水鴨頭無此色楊信相詩但見洮州琢蛾)¶
<pb:KR3i0008_WYG_003-8b>¶
　(緑焉用歙溪眉子為又晁旡咎洮硯銘曰洮之崖鴨/緑謝㓜槃詩老松收烟琢元玉可試洮州鴨頭緑)¶
　　　緑洮石硯詩(贈張文潛可山谷詩又云乆聞岷/石鴨頭緑  磨桂溪龍紋刀)¶
　　　　　　　　　　　　　　　黄魯直¶
贈君洮州緑石含風漪能淬筆鋒利如錐¶
　　&KR0008;石硯¶
石理澁可礪深緑可愛有波紋小黒㸃謂之湔墨㸃𦂳¶
　者與墨鬬慢者渗墨無光佳者在洮石上(米/史)¶
　　唐石硯¶
<pb:KR3i0008_WYG_003-9a>¶
唐州紫石色澤可愛膩不發墨人以為端石(唐/錄)¶
唐石佳者與端石亂真特以無眼辨之¶
　　宿石硯¶
宿州樂石硯潤膩發墨無石脉(米/帖)¶
　　綘石硯¶
綘州角石色如牛角有花浪頑滑不發墨(歐譜蔡帖云/墨角有佳趣)¶
　　淄石硯¶
淄石韞玉硯發墨損筆¶
<pb:KR3i0008_WYG_003-9b>¶
青金石青黒相混少潤而發墨與端歙上下(唐/録)¶
淄川石門澗石青黒相錯如雜銅屑理極細宻范文正¶
　公居長白山以為硯發墨類歙石乆則裂(類/苑)¶
青金石青黒相參㸃如銅屑細宻不堅叩無聲(唐/録)¶
淄州石理滑易乏在建石之次(米史似孫按寰宇/記曰淄州産長理)¶
　　登石硯¶
登州駞基島石色黒羅紋金星發墨類歙(唐/録)¶
　　寧石硯¶
<pb:KR3i0008_WYG_003-10a>¶
寧州嵗貢硯十枚(九域/志)¶
　　宣石硯¶
李白詩麻牋素絹排數箱宣州石硯墨色光¶
　　明石硯¶
米帖明州石硯石甚觕¶
　　瀘石硯¶
瀘川石硯黯黒受墨視萬嵗中正砦白眉(山谷/銘)¶
　　戎石硯¶
<pb:KR3i0008_WYG_003-10b>¶
戎州試金石類淄石¶
　　淮石硯¶
媧皇鍛鍊補天石天完餘石人間擲擲向淮山山下溪¶
　千古萬古無人識去年臘月溪水枯奪得江頭數峰¶
　碧野夫採得琢為硯形壅水流流若璧(楊次公辟/雍硯詩)¶
　　萬石硯¶
萬州懸金崖石墨潤有銅屑眼如豆發墨叩無聲萬有¶
　磁洞石(米帖硯曽伯衮詩山匠琢成/磁洞  溪翁擣出浣花箋)¶
<pb:KR3i0008_WYG_003-11a>¶
　　&KR0490;石硯(陳了翁詩黒石巴/山硯魚鱗蜀客箋)¶
䕫石色黒理乾間有黒㸃如墨玉發墨(米/史)¶
　　中正砦石硯(山谷詩蠻溪/大硯磨松烟)¶
縝栗宻緻徳也礱而不琱質也生石之淵中正砦蠻溪¶
　之别也¶
　　歸石硯(劉原父詩巴巫之山足/竒石氣含秋雲如黛色)¶
歸州大沲江之一曲石色緑理少宻緻(唐/録)¶
大沲石青黒理微觕發墨峽人謂江水為沲¶
<pb:KR3i0008_WYG_003-11b>¶
歸石有風濤象渗墨無光緑可愛¶
　　栁石硯¶
龍壁下多秀石可為硯(栁文栁州/山水記)¶
　　成石硯¶
成州栗亭石色青銅㸃大如指理慢發墨(米/史)¶
　　吉石硯¶
吉州永福石硯色近紫理觕不潤(硯/録)¶
永福縣紫石狀類端之西坑發墨過之(米/史)¶
<pb:KR3i0008_WYG_003-12a>¶
　　永嘉石硯¶
硯溪一源多石硯(永嘉/郡記)¶
永嘉觀音石硯比端溪尤良潤微不及(鄭剛/中集)¶
　　沅石硯(又有一石碧色/紋理如皺縠)¶
單煒以沅石硯遺吳琚進重華宫(色紫間有金/痕滑不宜墨)¶
　　灘哥石硯¶
神龍改元天竺僧示灘哥石硯王&KR0008;西人習知西州言¶
　灘哥石黳黒在積石軍西(淡巖居/士集)¶
<pb:KR3i0008_WYG_003-12b>¶
　　黛陁石硯¶
劉貢父黛陁石硯詩(一片蒼山石遥憐巧匠心能存辟/雍法宛是馬蹄金氣奪秋雲濕光)¶
　(涵墨海深魚龍随/醉筆變化出幽涔)¶
　　潭石硯¶
潭州谷山硯淡青紋如亂絲扣無聲得墨快有光(米/史)¶
　　嶽麓硯¶
欒城法光嶽麓硯詩(筆端無古亦無今翰墨淋漓非世/音要知此物非他物雲靄西山玉)¶
　(一/尋)¶
<pb:KR3i0008_WYG_003-13a>¶
　　廬山硯¶
與潭州谷山同(米/史)¶
　　太湖石硯¶
皮日休序曰處士魏不琢買龜頭山疊石硯髙不及二¶
　寸其刃數百謂太湖硯(日休詩求于花石間怪狀乃/天然中&KR0631;五寸劒外差千疊)¶
　(蓮陸龜蒙詩截石下秋灘間窺四緒寛繞為千嶂/逺深置一潭寒王子年拾遺記曰吳郡有硯石山)¶
　　石鍾山石硯¶
東坡帖米元章得山硯於湖口石鍾山側甚竒¶
<pb:KR3i0008_WYG_003-13b>¶
　　銅雀硯¶
瓦出銅雀臺多斷折間有全者煮以歴青發墨可用好¶
　事者愛其古(唐録欒城銅雀硯銘/石質金聲頗盡其妙)¶
銅雀瓦澄胡桃油埏與衆瓦異(蘇譜陶弼詩煉盡沙/石滓陶成金玉胚)¶
相古瓦誠佳然少真者(歐録蘇譜云大名/相等處作假瓦)¶
徐鉉得銅雀瓦注水試墨即渗鉉笑曰豈銅雀之渴乎¶
　(談苑李漢老詩魏宫歌舞乆成塵重見陶家㡬世/孫銅雀不鳴唯解渴管城何罪遽遭髠葢用此)¶
銅雀硯以古見貴色頗青肉厚平瑩多工姓氏𨽻古(蔡/帖)¶
<pb:KR3i0008_WYG_003-14a>¶
　(陶商翁詩得自銅雀臺收晚稜/角摧四方緑琉璃一片青玫瑰)¶
銅雀硯甚發墨可使(米/史)¶
鄴郡三臺舊瓦琢硯勝澄泥(賈氏/談錄)¶
銅雀瓦驗有三錫花雷布鮮疵是也風雨雕鐫不可偽¶
　(晁氏客錄予硯寮一硯可八寸青色/錫花製作渾古墨坳如渗蹖駮尤甚)¶
先公在燕得瓦硯長尺半濶八寸𨽻建安十五年(隨/筆)¶
　　　古瓦硯詩(張殿/院恵)　　　　　　　晏元獻¶
鄴城宫殿乆荒涼縹瓦隨波出禁墻誰約蘚文成古硯¶
<pb:KR3i0008_WYG_003-14b>¶
等閒裁破碧鴛鴦(崔徳符詩一從臺傾苑樹死空餘飄/瓦裁紋鴛劉原父詩當時鴛鴦夢飛)¶
(入魏宫來崇□滅/餘香碧瓦空在㢤)¶
已恣玉鋒　蘚骨更持蟾淚濕雲根欲知千載凄涼意¶
尚有昭陽夜雨痕(劉原父詩磨礱變/新硯洗刷滌古苔)¶
　　　古瓦硯詩(答章/望之)　　　　　　　韓　琦¶
魏宫之廢知㡬春昭陽殿瓦霾荒榛蘚斑入骨尚乾翠¶
夜雨㸃漬㾗如新¶
　　　古瓦硯歌(歐公詩又云我/冇銅雀方尺瓦)　　　歐陽脩¶
<pb:KR3i0008_WYG_003-15a>¶
巍然銅雀髙岧岧此瓦一墜埋蓬蒿苔文半滅荒土蝕¶
誰使&KR1186;鑱成凸凹¶
　　　古銅雀硯銘(東坡銘漳濵之植陶氏我/厄受成不化得反大宅)¶
　　　　　　　　　　　　　　　黄魯直¶
王文叔守洛得銅雀瓦於深水其子為硯歸魯直銘維¶
曹氏西陵之陶瓦其屋歌舞以除風雨初不自期為翰¶
墨主不有君子長與甓為伍¶
　　漢祖廟瓦硯(定州漢祖/廟上瓦)　　　　　梅聖俞¶
<pb:KR3i0008_WYG_003-15b>¶
硯取漢廟瓦誰恤漢廟隳重古一如此吾今對之悲¶
　　灌嬰廟瓦硯¶
贛雩都灌嬰廟左有池得瓦可為硯予守郡得刓闕兩¶
　角重二十斤瀋墨如潑其色沛然正黄(隨/筆)¶
　　東魏興和瓦硯(興和静帝年&KR0197;/距建安三百年)¶
先公得小瓦簇花圑不逮銅雀腹篆東魏興和(隨/筆)¶
　　楚王廟塼硯¶
楚王廟塼可為硯(冝成/驛記)¶
<pb:KR3i0008_WYG_003-16a>¶
　　古陶硯(鄭亨仲硯記云/唐人所用皆陶)¶
郭惟濟得陶器體圓色白中虗徑六七寸酌水於輪郭¶
　間隆起處磨墨甚良古硯也(麈/史)¶
相陶在銅雀上緑如春波細滑着墨微渗不費筆(米/史)¶
　　青州石末硯¶
青州石末第一磨墨易冷¶
青州石末受墨而費筆(蔡君/謨)¶
公權論石末云墨易冷世莫曉其語青州易得無足珍¶
<pb:KR3i0008_WYG_003-16b>¶
　唐人作羯鼔鞚豈硯材乎(東坡/雜說)¶
公權記石末硯墨易冷或為冷石堅磨力兩剛相距必¶
　熱而沫磨墨如病児貴其輕也唐中世未甚知有端¶
　歙當是以瓦質不堅磨墨無沫爾(石林避署録又云/研中沫起取耳中)¶
　(塞一粟投之一/再磨不復見)¶
　　濰硯¶
唐人稱濰州石末硯發墨麁損筆今青州擅名(歐/譜)¶
濰州石末硯公權謂青州石末硯濰乃青北海縣(唐/録)¶
<pb:KR3i0008_WYG_003-17a>¶
　　磁硯¶
梅聖俞答王㡬道遺磁泥古硯詩澄泥叢臺泥斷瓦鄴¶
　宫瓦初從故人來来自邯郸下¶
　　虢硯(附稠/桑硯)¶
虢州嵗貢十硯(通典蘇譜云虢貢鍾馗/石硯未知鍾馗之由)¶
虢澄泥唐人以為第一劉義叟如譜法造之絶佳余得¶
　其二一贈原甫一置中書閤今士大夫不學書罕事¶
　筆硯硯之見於時者惟此爾(歐/公)¶
<pb:KR3i0008_WYG_003-17b>¶
虢石細紫可愛發墨不渗乆漸凹磨墨有泥香(米/史)¶
元和初叔祖宰虢山澗得一紫石琢為硯名稠桑硯(李/濟)¶
　(翁資/暇集)¶
　　澄泥硯¶
澤州金道人澄泥硯有吕字堅緻可試墨(歐譜王孜藏/石硯識者曰)¶
　(吕公造旁篆二方圏玉色金聲/竒物按孜稱髙尚處士字元甫)¶
澤陶硯以别色泥作吕字内外透(米史山谷吕道人硯/詩校書天禄閣藝竹)¶
　(老風烟新書先舊物包送比青氊陳簡齊吕道人硯分盡垢/詩君不見銅雀臺邉多事土走上觚稜蔭歌舞餘香)¶
<pb:KR3i0008_WYG_003-18a>¶
　(不除却寄書林汙縑楮豈知此瓦凝青膏冷靣不/識姦雄曹吕翁已去泫餘泣通譜未許𢎞農陶)¶
綘人囊泥汾水中踰年陶為硯水不涸(費氏談録硯法/以泥挼水貯器)¶
　(内别甕貯清水夾囊盛泥擺之俟其細去水乾入黄/丹和作模擊之令至堅竹刀刻作硯䕃乾曝垜以稲)¶
　(糠燒一伏時入墨蠟貯米醋蒸五/七度含津益墨亞於石蘇氏譜)¶
　　缸硯(欒城/有賦)¶
蜀老以藥煑破缸為硯¶
　　銀硯(傅元硯賦曰鍛/金鐡以為池)¶
劉聰引帝入讌從容謂曰卿贈朕銀硯憶否(十六國/春秋)¶
<pb:KR3i0008_WYG_003-18b>¶
御物三十種有純銀参帶硯一枚(魏武雜/物䟽)¶
　　鐵硯¶
青州熟鐵硯發墨(賈氏/談録)¶
青州鐵硯製作頗精(歐/譜)¶
張華博物志成武帝賜青鐵硯于闐所貴(王子年/拾遺記)¶
桑維翰鑄鐵硯曰硯弊則改而他仕(五代史傳陸龜䝉/石筆格賦莫比巾)¶
　(箱之貴堪齊/鐵硯之髙)¶
洪崖先生歸河内舎人劉守璋贈揚雄鐵硯¶
<pb:KR3i0008_WYG_003-19a>¶
　　銅硯¶
東魏孝靜帝芝生銅硯¶
米元章鑄生銅硯甚佳(李方叔帖人曰/銅硯易研敗筆)¶
　　蜯硯¶
袁彖贈庾易蜯硯¶
　　漆硯¶
皇太子初拜有漆硯一枚(東宫/故事)¶
　　金龜硯¶
<pb:KR3i0008_WYG_003-19b>¶
山谷銘曰叔祖公溥得石溪滸剖璞見龜以薦書府(有/石)¶
　(刻集中/不載)¶
　¶
　¶
　¶
　¶
　¶
　硯箋卷三¶
