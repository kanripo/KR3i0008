# -*- mode: mandoku-view; -*-
#+TITLE: 硯箋
#+DATE: 2015-08-24 23:17:23.483226
#+PROPERTY: ID KR3i0008
#+PROPERTY: BASEEDITION WYG    
#+PROPERTY: JUAN 卷四
<pb:KR3i0008_WYG_004-1a>¶
欽定四庫全書¶
　硯箋卷四¶
　　　　　　　　　　　　宋　髙似孫　撰¶
　古賦　　古歌詩　　古銘頌傳讃文狀啓¶
　　賦¶
　　　硯賦　　　　　　　　　　　傅　𤣥¶
採隂山之潛璞簡衆材之攸宜節方圓以定形鍛金鐵¶
而為池設上下之剖判配法象乎二儀木貴其能軟石¶
<pb:KR3i0008_WYG_004-1b>¶
美其潤堅加采漆之膠固合沖徳之清𤣥(曽南豊實録/院謝賜紙筆)¶
(硯表曰隂山堅石之璞用堅字似未知/石傅𤣥賦曰石美其潤堅盖取此耶)¶
　　　石硯賦　　　　　　　　　　張少博¶
硯之施也備乎用石之質也本乎山温潤稱珍騰異彩¶
而玉色追琢成器發竒文而綺斑盖求伸於知己爰待¶
用於君子故立言之徒載筆之史將吮墨以濡翰乃操¶
觚而汲水始爛爛以光徹終霏霏而煙起或外圓而若¶
規或中平而如砥原夫匠石流盻藻瑩生輝龜負圖而¶
<pb:KR3i0008_WYG_004-2a>¶
乍伏鵲銜印以將飛設之户庭王充之名允著置之藩¶
溷左思之用無違徒觀夫清光景耀真質霜净符彩華¶
鮮精明隠映皎如之色比藏氷之玉壺煥然之文狀吐¶
菱之石鏡當其山谷之側沉冥未識韞玉吐雲懐珍隠¶
徳及乎因人而拂拭故能撫之類磬發竒音對之若鏡¶
開新色既垂文以呈象亦澄瀾而漬墨硯之用也詎可¶
興歎而焚石之堅然孰謂有時而泐斯可以正典謨之¶
紀垂篆籀之則者也遂更播美六書傳芳二妙用之漢¶
<pb:KR3i0008_WYG_004-2b>¶
帝嘗同彭祖之席存之魯國猶列宣尼之廟是以遺文¶
可述茲器爰匹匪銷匪鑠良金安可比其剛不磷不緇¶
美玉未足方其質光鳥跡於青簡發龜文於洪筆則知¶
創物作程事與利并茲硯也所以究墨之妙窮筆之精¶
者也¶
　　　夫子廟石硯賦　　　　　　　王嵩㟧¶
昔夫子有石硯焉邈觀器用宛無雕鐫古石猶在今人¶
尚傳從歎鳯兮何世至獲麟兮㡬年世歴近王近覇年¶
<pb:KR3i0008_WYG_004-3a>¶
止㡬徂㡬遷任迴旋於几席垂翰墨於韋編時亦逺矣¶
物仍在焉非聖人之休佑安得兹而不捐洎乎俗逺聖¶
賢教移齊魯列廟以居先師攸主上熒熒以光徹旁羃¶
羃而色固介爾堅貞確乎規矩昔有諸侯力政周道無¶
聞嗟禮樂之仍闕歎詩書之未分聖人乃啓以褒貶垂¶
以典墳必藉茲器用成斯文盖石固而人徃亦事存乎¶
硯云至乃方質圓形銅模龜首雕飾為用陶甄可乆横¶
綵烟而不絶添渌水之常有豈如石焉斯為不朽昔偶¶
<pb:KR3i0008_WYG_004-3b>¶
宣父厥容伊何旁積垂露中含偃波時代遷移去游夏¶
而彌逺日月逾邁變炎涼之已多别有逢掖書生獻䇿¶
東京仰望先哲攻文後成叨秉筆以當問愧含毫於頌¶
聲¶
　　　石硯賦(山水暉映/墨妙筆精)　　　　　　黎　逢¶
有子墨客卿從事於筆硯之間學舊史之暇日得美石¶
於他山琢而磨之其滑如砥欲研精而染翰在虗中而¶
貯水水隨暈而環周墨浮光而黛起明而未融是以為¶
<pb:KR3i0008_WYG_004-4a>¶
用乆而不渝故以為美成器尚古徵闕里於素王匠法¶
増華参㑹稽之内史且王言惟一道心惟微於以幽賛¶
由之發揮從人之欲委質莫違代若遐棄文將疇依肅¶
觀光而霧集賴設色而烟霏實將振文而為邦豈惟藴¶
玉而山輝者哉君無謂一拳之石取其堅君無謂一勺¶
之水取其净君其遂取我有成性茍有補於敷聞固無¶
辭於藴映惟聖人有大寶昊天有成命莫不自我以載¶
形因我以施令志前王之事業作後人之龜鏡夫物遷¶
<pb:KR3i0008_WYG_004-4b>¶
其常天運不息水有涸兮石有泐代貴其不磷我則受¶
其堅代貴其不染我則受其黒象山下之泉為天下之¶
式因碌碌於俗間類栖栖於孔墨嗚呼辭尚體要文當¶
絶妙雖濡翰其不疲無煩文而取誚然君子以其勁質¶
或升之堂或入之室對此大匠厠諸鴻筆見珍於殺青¶
之晨為用於草元之日夫氣結為石物之至精攻之為¶
硯因用為名事若可乆代將作程斯器也不獨堅之為¶
貴諒於人之有成¶
<pb:KR3i0008_WYG_004-5a>¶
　　　硯賦　　　　　　　　　　　吳　淑¶
採隂山之潛璞琢圓池於璧水成墨海於一紐侔夏鼎¶
之三趾選自斧柯置之綈几或採於吳都山下或取於¶
永嘉谿裏若夫蓮葉馬蹄之狀圎天方地之形木則貴¶
其能軟玉則取其不冰鴿曽聞於銜水蟻或見於沈罾¶
滴蟾蜍之積潤㸃鴝鵒之寒星爾其郎官之様鍾馗之¶
製甄后則以為常用宇文則不能乆事劉宏嘗接於晋¶
武彭祖曽同於宣帝盧攜怒以相投韓愈述其見瘞至¶
<pb:KR3i0008_WYG_004-5b>¶
於梁武不珍於翔鳯道支初得於浮樝蜯貽庾易鐵遺¶
洪崖翫微茫之金線重㸃滴之青花亦聞稠桑美石興¶
平青色筆連翰染浮津輝墨學時方俟於凍開洗處常¶
聞於水黒張華以麟筆同賜左慈以素琴並得取端溪¶
者價重千金出青州者名標第一或為祖先而増感或¶
因雷霆而遽失至於汾水精竒墐泥妙絶歙山既重于¶
龍尾西域但施於竹節祕雀臺之滑膩寶栗岡之潤潔¶
斯所以作城池於筆陣非徒比石墨於讒說也¶
<pb:KR3i0008_WYG_004-6a>¶
　　　古瓦硯賦　　　　　　　　　吳　融¶
勿謂乎柔而無剛土埏而為瓦勿謂乎廢而不用瓦斷¶
而為硯藏器蠖屈逢時豹變陶甄已徃含古色之㡬年¶
磨瑩俄新貯秋光之一片厥初在冶成象毁方效姿論¶
堅等甓鬭縹勝瓷人莫我知是冬穴夏巢之日形為才¶
役乃上棟下宇之時扶同杞梓迴避茅茨若乃臺號姑¶
蘇殿稱枍栺樓標十二之聳閣起三重之麗莫不瓴甋¶
凝輝鴛鴦疊勢縫宻如鏁行踈若綴銜來而月影重重¶
<pb:KR3i0008_WYG_004-6b>¶
漏出而爐香細細觚稜金爵競託岧嶤玉女胡人争來¶
睥睨陵谷難定松薪忽焉朝歌有已秀之麥咸陽有不¶
滅之烟是則縱横舊趾散亂荒阡風飄早落雨滴仍穿¶
藏瀰迤之春蕪耕牛脚下照青熒之鬼火戰骨堆邉誰¶
能識處亦莫知年何斯邂逅見寵雕鐫資乎有作備我¶
沈研磬在水以羞浮鐘因霜而謝響玉滴一堕松烟四¶
上山雞誤舞澄明之石鏡當頭織女疑來清淺之銀河¶
在掌異哉昔之藏歌葢舞庇日干霄繁華㡬代零落一¶
<pb:KR3i0008_WYG_004-7a>¶
朝委地而合隨塵土依人而却伍瓊瑶天祿石渠和鉛¶
即合風臺雪苑落筆争邀依依舊物歴歴前朝沈家令¶
坐上迴㸔能無淚下江中書歸來偶見得不魂銷有以¶
見古今推移牢籠𣺌漫成敗皆分短長一貫何樹春秋¶
各千年何花開落唯一旦星隕地以為石盡減光輝雞¶
升天而亦僊别生羽翰異類猶然浮生莫筭¶
　　歌詩¶
　　　青花紫石硯歌　　　　　　　李　賀¶
<pb:KR3i0008_WYG_004-7b>¶
端州石工巧如神&KR0191;天磨刀割紫雲傭刓抱水含滿唇¶
暗灑萇宏冷血痕紗帷晝暖墨花春輕漚漂沫松麝薫¶
乾膩薄重立脚匀數寸秋光無日昏圓毫促㸃聲清新¶
孔硯寛頑何足云¶
　　　寄鄭碏疊石硯歌　　　　　　莊南傑¶
媧皇補天殘錦片飛落人間為石硯孤峯削疊一尺雲¶
虎幹熊跪勢皆徧半掬春泉澄淺清洞天徹底寒泓泓¶
筆頭搶起松烟輕龍虵怒鬬秋雲生我今得此以代耕¶
<pb:KR3i0008_WYG_004-8a>¶
如探禹穴披峥嶸披峥嶸心骨驚座中髣髴到蓬瀛¶
　　　硯詩　　　　　　　　　　　楊師道¶
圓池類璧水輕翰染煙華將軍欲定逺見棄不應賒¶
　　　硯詩　　　　　　　　　　　李　嶠¶
左思裁賦日王充作論年光隨錦文發形帶石巖圓積¶
潤循毫裏開池小學前君苖徒見𤑔誰詠士衡篇¶
　　　殷十一贈栗岡硯詩　　　　　李　白¶
殷侯三元士贈我栗岡硯灑染中山毫光輝吳門練天¶
<pb:KR3i0008_WYG_004-8b>¶
寒水不凍日用心不倦擕此臨墨池還如對君面¶
　　　石硯詩(崔徳符巨硯行對此陂陀一大/硯可容十手磨松烟用杜句)¶
　　　　　　　　　　　　　　　　杜　甫¶
平公今詩伯秀發吾所羡奉使三峽中長嘯得石硯巨¶
璞禹鑿餘異狀君獨見其滑乃波濤其光或雷電聨坳¶
各盡墨多水遞隠見揮灑容數人十手可對靣比公頭¶
上冠正質未為賤當公賦佳句况得終清宴公含起草¶
姿不逺明光殿致於丹青地知汝隨顧眄¶
<pb:KR3i0008_WYG_004-9a>¶
　　　韓少尹贈硯詩　　　　　　　　韋應物¶
故人在遐逺留硯寵斯文白水浮香墨清池滿夏雲念¶
離心己永感物思徒紛未有桂陽使裁書一報君¶
　　　紫石硯詩　　　　　　　　　　劉禹錫¶
端溪石硯人間重贈我應知正草元闕里廟中空舊物¶
開方竈下豈天然玉蠩吐水霞光净彩翰揺風綘錦鮮¶
此日傭工記名姓因君數到墨池前¶
　　　栁子厚寄疊石硯詩　　　　　　劉禹錫¶
<pb:KR3i0008_WYG_004-9b>¶
常因同硯席寄此感離羣清越敲寒玉参差疊碧雲烟¶
嵐餘斐亹水墨兩氤氲好與陶貞白松忩寫紫文¶
　　　硯詩　　　　　　　　　　　　僧貫休¶
淺薄雖頑朴其如近筆端低心蒙潤乆入匣便身安應¶
念研磨乆無為瓦礫㸔儻然人不棄還可比琅玕¶
　　古銘頌傳讃文狀啓¶
　　　硯銘　　　　　　　　　　　　　王　粲¶
昔在皇頡爰初書契以代結繩民察官理庶績誕興在世季¶
<pb:KR3i0008_WYG_004-10a>¶
末華藻流淫文不書行書不盡心淳樸澆散俗以崩沈墨連¶
翰染榮辱是若念兹在兹惟元是宅¶
　　　硯銘　　　　　　　　　　　　李　尤¶
書契既造硯墨乃陳篇籍永垂紀誌功勲¶
<pb:KR3i0008_WYG_004-11a>¶
　¶
　¶
　¶
　¶
　¶
　¶
　¶
　¶
<pb:KR3i0008_WYG_004-11b>¶
　　　硯頌　　　　　　　　　　　繁　欽¶
有般倕之妙匠兮倪詭異於遐都稽山川之神瑞兮識¶
&KR0008;璇之内敷遂縈繩於規矩兮假卞氏之遺模擬渾靈¶
之肇制兮效羲和之毁隅鈎三趾於夏鼎兮象辰宿之¶
相扶供無窮之祕用兮御几筵而優游¶
　　　硯讃¶
顧辱斯硯乃尘翰墨自昔頡皇傳之罔極或厚或薄乃¶
圓乃方斑采散色漚染毫芒㸃黛文字曜明典章施而¶
<pb:KR3i0008_WYG_004-12a>¶
不徳吐惠無疆漸漬甘潤吸受流光¶
　　　即墨侯石虚中傳　　　　　　李　觀¶
石虚中字居黙南越髙要人也性好山水隠遁不仕因¶
採訪使遇之於端溪謂曰子有樸質沈厚之徳兼有竒¶
相體貌紫光&KR0821;呵潤澈頗負材器但未遇哲匠琢磨耳¶
禮不云乎玉不琢不成器人不學不知道子其謂矣今¶
明天子御四海六合之内無不用之材無不成之器吾¶
今奉命巡察天下風俗採訪海内遺逸安敢輙怠厥職¶
<pb:KR3i0008_WYG_004-12b>¶
見賢不薦者歟子無戀溪泉自取沈棄耳虗中曰僕生¶
南土逺在峽隅自不知材堪器用既辱採顧敢不唯命¶
是從採訪使遂命博士金漸之規矩磨礲不日不月果¶
然業就虗中器度方圓皆有邉岸性抱謹黙中心坦然¶
若汪汪萬頃之量也採訪使以聞於省司之考試使與¶
燕人易元光研覈合道遂為雲水之交有司以薦于上¶
上授之文史登䑓省處右職上利其器用嘉其謹黙詔¶
命常侍御案之右以備濡染因累勲績封之即墨侯虗¶
<pb:KR3i0008_WYG_004-13a>¶
中自歴位常與宣城毛元銳燕人易元光華隂禇知白¶
常侍帝左右皆同出處時人號為相湏之友¶
史臣曰衛有大夫石䃈其先顓帝之苖裔也出靖伯之¶
後曰甫甫生石仲仲之後曰碏春秋時仕衛世為大夫¶
焉即墨侯石氏與衛大夫即不同也葢出五行之精八¶
音之靈嶽結而生禀質而名懐寶為玉吐氣為雲發硎¶
利刃與天地長存者也¶
　　　瘞硯文　　　　　　　　　　韓　愈¶
<pb:KR3i0008_WYG_004-13b>¶
隴西李元賔始從進士貢在京師或貽之硯四年悲懽¶
否泰未嘗廢用凡與之試藝春官實二年登上第行於¶
褒谷間役者誤墜地毁焉乃匣歸埋於京師里中昌黎¶
韓愈其友人也賛而識之曰¶
土乎成質陶乎成器復其質非生死類全斯毁不忍棄¶
埋而識之仁之義硯乎硯乎瓦礫異¶
　　　謝朱梁祖大硯瓦狀　　　　　李　琪¶
伏以記室濡毫於盾鼻刃側非多史臣染翰於螭頭筒¶
<pb:KR3i0008_WYG_004-14a>¶
形甚小尚或文章煥發言動必書為&KR0197;令之詞作典謨¶
之訓如臣者坐憂才竭行怯思遲自叨金馬之近班常¶
愧玉蟾之舊物豈可又頒文器周及禁林製作泓淳規¶
模廣滑閟宫苔而色古連沼石以光凝敢不致在坐隅¶
酣兹筆陣餘波浸潤便同五老之壺終日揣磨豈但一¶
丸之墨如承重寶倍感殊恩¶
　　　代宋建平王謝賜石硯啓¶
奉勑賜石硯及法書五卷敬閱籀篆側觀硯功張衡慙¶
<pb:KR3i0008_WYG_004-14b>¶
寄金瓊羞麗臣夙乏翰能素謝篇伎空賁恩輝徒隆慈¶
飾仰結聖造伏銘私荷¶
　¶
　¶
　¶
　¶
　¶
　硯箋卷四¶
