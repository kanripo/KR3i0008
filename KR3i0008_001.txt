# -*- mode: mandoku-view; -*-
#+TITLE: 硯箋
#+DATE: 2015-08-24 23:17:23.445788
#+PROPERTY: ID KR3i0008
#+PROPERTY: BASEEDITION WYG    
#+PROPERTY: JUAN 卷一
<pb:KR3i0008_WYG_001-1a>¶
欽定四庫全書¶
　硯箋卷一¶
　　　　　　　　　　　　宋　髙似孫　撰¶
衡山浮屠氏瞿省以詩謁一日曰公愛硯入骨與硯朋¶
蘇歐蔡唐嗜不減公也記載恨無所統余儆其言箋天¶
下石遺之瞿省曰然則端孰精也余曰唐彦猷所謂紫¶
潤無聲者也歙孰精也曰歐陽公所謂鋩而膩理者也¶
然而殚極受用莫如後山其曰書生活計亦酸寒斷磚¶
<pb:KR3i0008_WYG_001-1b>¶
半瓦寧求備石老矣省曰唯筆而西嘉定癸未四月十¶
五日似孫識¶
　端山　　下巖　　上巖　　中巖　　龍巖¶
　半巖　　蚌坑　　後歴　　子石　　緑石¶
　石眼　　石病　　硯圖　　硯直　　製法¶
　滌法　　硯說　　古硯　　詩銘¶
　　端山¶
斧柯山(蘇易簡譜云/即觀碁之所)在大江南(州東三/十三里)與靈羊峽對山¶
<pb:KR3i0008_WYG_001-2a>¶
　峻峙壁立下際潮水江之湄山行三四里即硯巖先¶
　至者下巖巖中水未嘗涸下巖之上曰中巖中巖之¶
　上曰上巖自上巖轉曰龍巖唐取硯處下巖得石既¶
　勝此不復取又小湘峽(州西四/十里)石類巖石色深紫如¶
　蚌坑性軟渗凡石以下巖為上中巖龍巖半巖次之¶
　蚌坑下(端硯/譜)¶
端巖鑿成深穴冬涸方探穴中不可睹但捫取之日不過¶
　數石工在洞别其精粗有累日不得一佳石者(唐彦猷/研録)¶
<pb:KR3i0008_WYG_001-2b>¶
斧柯茶園將軍山同一溪惟斧柯所得不過三四指一¶
　呵津滴瀝絶難得茶園次之將軍又次之(米元/章帖)¶
端州嵗貢硯十(九域志宋包孝肅公傳曰端嵗貢硯率/数十公知端纔足貢數歳滿不持一硯)¶
　　下巖(李嶠硯詩形帶石巖圃唐人已重巖石矣汪/彦章硯銘美哉下巖之石朱新仲詩下巖琢)¶
　　　　(研温如玉又云敢遣良工琢/下巖曽文清詩珍材琢下巖)¶
下巖石乾則灰蒼色濕則青紫色巖兩口通為一穴大¶
　穴取硯所自入小坑泉所自泄號水口陳公宻所開¶
　也巖北壁水所浸淺深莫測工不能探徃徃於石屑¶
<pb:KR3i0008_WYG_001-3a>¶
　中得之崇觀後已罕得泉生石中非石在泉中也泉¶
　珠散落如飛雨不絶(端石/譜)¶
下巖石色深紫襯手潤叩之聲清逺有青綠暈圎小而¶
　𦂳謂之鸜鵒眼採於水底最貴重(皇朝/類苑)¶
下巖穿洞皆水治平中貢硯取水月餘方及石石細叩¶
　之清越眼圎碧暈明瑩嫩甚者如泥無聲不著墨快¶
　無泡良乆微渗若油發艶近無復有(米/史)¶
下巖紫如猪肝宻理堅緻瀦水發墨如玉磨無聲(髙宗/翰墨)¶
<pb:KR3i0008_WYG_001-3b>¶
　(志又云眼冷石為瑕所/藏一段紫玉畧無㸃綴)¶
　　上巖¶
上巖三穴上曰土地巖(有/祠)兩穴通中曰梅樹巖亦兩穴¶
　通石眼黄赤梅巖微黄赤帶灰蒼眼黄綠¶
上巖在山上石性乾紫色深理麁硬眼黄差不圎而淡¶
　青巖深處間有潤者終不如下巖(米/史)¶
　　中巖¶
中巖南壁石與梅巖同而少勝北壁石則與下巖南壁¶
<pb:KR3i0008_WYG_001-4a>¶
　同而少劣(端研/譜)¶
　　龍巖¶
龍巖石深紫眼少類中巖半邉巖¶
　　半邉巖¶
半邉巖石灰青類下巖南壁中巖北壁眼多暈少(端研/譜)¶
半邉巖石理如上巖色青紫多瑕眼長如卵(米/史)¶
　　蚌坑¶
蚌坑石深紫眼黄白微青不正無瞳而翳堅潤不發墨¶
<pb:KR3i0008_WYG_001-4b>¶
　與半邉石相類(端研/譜)¶
三十年前人所得巖石皆西坑石近收者後歴也(類/苑)¶
蚌石取於澗谷曰野石昩者愛其大璞少瑕(類/苑)¶
　　後歴山¶
後歴石性軟燥色紫帶赤黄眼類蚌坑堅潤不及而發¶
　墨勝之非油蠟不光潤(類苑米帖云巖石/為甲後歴為劣)¶
　　子石¶
巖石有黄臕胞絡鑿去方見硯材所謂子石(端研/譜)¶
<pb:KR3i0008_WYG_001-5a>¶
工識石理鑿窟自然有子石(蘇/譜)¶
山有自然圎石剖其璞得焉謂之子石(唐/錄)¶
端石以子石為上生大石中精石也(歐/譜)¶
崔生居端巖於後巗百丈坑得紫龍卵造硯長尺廣減¶
　尺之四厚重粹潤若有徳君子眼暈六七重無纎瑕¶
　近手潤澤可劘墨來遺予(君謨硯記又云試以澄心/堂紙李廷珪墨諸葛漸筆)¶
東坡陳公宻子石硯銘孰形無情石亦卵生黄胞白絡¶
　以孕黝頳(劉原父詩端州東溪靈卵石李商/老詩誰從浴日淵得此類虬卵)¶
<pb:KR3i0008_WYG_001-5b>¶
　　綠石(譜錄不/載綠石)¶
王荆公詩玉堂新樣世爭傳况似蠻谿綠石鐫¶
　　石眼(李賀有端州青花石硯/詩自唐便以眼為上)¶
眼石縝宻温潤端人謂石嫩則多眼凢青脉必有眼腳¶
　石腰石多青脉眼之别有鸜鵒眼雀眼雞眼猫眼菉¶
　豆眼翠緑為上黄赤為下(端研/譜)¶
上巖石眼美者青綠黄三重多者八九重色鮮重多圎¶
　者為上大者尤稀大如彈丸精上以眼大小多少為¶
<pb:KR3i0008_WYG_001-6a>¶
　重輕得石扣之知其眼多少(唐/錄)¶
下巖北壁石眼圎青綠碧白黒暈數重有瞳子南壁石¶
　不及石貴潤色貴青紫眼貴翠綠圎正有瞳子¶
鸜眼石病北巖石有之(歐譜唐公曰眼乃石之精/如木之節不知者以為病)¶
眼生於墨池外曰髙眼生於池曰低眼髙眼尤所愛尚¶
　以其不為墨所漬也(硯/錄)¶
圎暈相重黳精晶瑩曰活眼浸漬不鮮曰淚眼白無光¶
　彩曰死眼活勝淚淚勝死死勝無(米/史)¶
<pb:KR3i0008_WYG_001-6b>¶
王堯佐有硯眼若芡實青綠黄六七重色鮮(苕溪/詩譜)¶
下巖寸眼石硯付旬(蔡君/謨帖)¶
　　石病¶
石之病曰鐡線曰鑚(如蛙/蟲眼)曰驚(鑿觸/裂者)曰火黯(色焦/如火)曰黄¶
　龍(灰黄色/如龍虵)唯火黯(一名熨/斗焦)端人不以為病巖石有此¶
　他山無之(端研/譜)¶
石有金線此正為病端人所不取(唐/録)¶
陳公宻縝知端州部民蓄竒硯破其家得之硯面熨斗¶
<pb:KR3i0008_WYG_001-7a>¶
　焦如黒龍奮迅二鸜為目每晦則雲霧輙興公宻没¶
　歸張仲謀政和間入禁中書符其後龍徳宫服玩為¶
　都監王殊所匿復歸謝衣家(蘇養/直集)¶
　　硯圖(録其近雅者/歙石亦如之)¶
　鳯池　　　玉堂　　　玉䑓　　　　蓬莱¶
　辟雍　　　院様　　　房相樣　　　郎官樣¶
　天硯　　　風字　　　人靣　　　　圭¶
　璧　　　　斧　　　　鼎　　　　　𨫼¶
<pb:KR3i0008_WYG_001-7b>¶
　笏　　　　瓢　　　　曲水　　　八稜¶
　四直　　　蓮葉　　　蟾　　　　馬蹄¶
　　硯直¶
硯之價下巖水底十倍於南壁石南壁石十倍於中巖¶
　北壁石半邉山南諸巖倍於中巖南壁石半邉山北諸¶
　巖及龍巖中巖南壁倍上巖諸穴石上巖諸穴倍小¶
　湘石小湘石倍後歴蚌坑石後歴之佳者與上巖諸¶
　穴價等(端研/譜)¶
<pb:KR3i0008_WYG_001-8a>¶
　　製法(陸龜蒙詩山/匠製雲牀)¶
繁欽硯賛曰或薄或厚今製之薄者一夫捧持方琢之¶
　或内於稻糓中出其半而理之其鏨如麁針有如表¶
　紙薄者(蘇譜硯有薄如/紙者為利用)¶
繁欽硯頌曰鈞三趾於夏鼎僕遊盱眙泉水寺僧硯三¶
　足如鼎製作甚古繁頌可徵矣(蘇/譜)¶
右軍端様外方内若峻坂墨下入水中不費研磨(歙硯/說)¶
古人晨興作墨汁滿斗終日不復磨故多用玉斗書畫¶
<pb:KR3i0008_WYG_001-8b>¶
　筆皆圓有助於器晋唐用鳳池硯中如瓦凹故曰硯¶
　瓦一援筆因凹勢鋒已圎本朝硯心平如研援筆則¶
　褊彦猷作𨫼心凸硯援筆即三角作字安得圎哉余¶
　復其樣稍革𨫼背(米氏/書史)¶
鎔歴青調元損石末綴之無痕¶
石晋時關右李處士能補硯石碎者略無瑕(蘇氏/譜)¶
　　滌法(李白詩洗硯修良䇿賈島詩洗硯魚吞墨秦/系詩洗硯魚仍戲韋應物詩白水浮香墨清)¶
　　　　(池滿夏雲尤言洗硯之狀矣唐求臨池洗硯/詩恰似有龍深處卧被人驚起黒雲生米元)¶
<pb:KR3i0008_WYG_001-9a>¶
　　　　(章詩墨池濯硯龜魚藏前/人洗滌徃徃臨池澗也)¶
硯須日洗去其積墨敗水則墨光瑩澤(歙硯/說)¶
硯宜頻易新水(杜詩硯寒金井水杜荀鶴詩野泉聲/入硯池中髙元矩詩池貯寒泉碧)¶
養硯以文綾貴乎隔塵(文房/寳)¶
硯須日滌墨留則膠滯以麩炭磨濯之¶
苦寒不宜用佳研石理既凍墨亦减光(白樂天詩硯温/磨凍墨鄭谷詩)¶
　(寒硯旋生澌喻坦之詩硯和青靄凍温庭筠詩硯水/池先凍張喬詩近臘硯生冰李洞詩心苦硯氷知賈)¶
　(島詩硯氷催臘日皆言硯凍比見唐人研磨肘硯池/水也又如歐公詩破硯裂氷澌東坡詩耐寒石硯欲)¶
<pb:KR3i0008_WYG_001-9b>¶
　(生氷山谷詩然薪裂凍硯唐子西詩凍硯/筆鋒遲後山詩凍硯欲生塵亦多言硯凍)¶
顔斐為寒炙硯(魚豢典畧薛宣令/人納薪以炙筆硯)¶
洗硯用蓮蓬或皂莢清水半夏切平去滯墨(紙損/硯)¶
硯用則貯水畢則乾之乆浸不乾不發墨水宜取新忌¶
　用煎煮之水(唐人詩閒凡硯中/窺水淺是此意)¶
滌硯不可用湯¶
硯不自滌書皆不成(米史山谷詩汲井滌敗墨蒼珪謝/磨鐫荆公詩乆霾山霧看猶濕一)¶
　(取春波洗更鮮蘇養直詩晩喜此士來相親呼童汲/澗濯𤣥雲孫志康詩端溪紫玉試自滌磨動𤣥雲驅)¶
<pb:KR3i0008_WYG_001-10a>¶
　(霹/靂)¶
　　硯説¶
漢張彭祖與上同硯席薛宣筆硯皆為設方畧前人謂¶
　硯字始見於此似孫按太公金匱硯之書曰石墨相¶
　著而黒邪心讒言無得汙白硯已見於此¶
石滑謂之硯硯字從石見(說/文)¶
硯者硏也研墨使和濡也(劉熙/釋名)¶
硯者墨之器(開元文字似孫按禮記史載筆注/曰筆謂書具之屬墨硯亦可用)¶
<pb:KR3i0008_WYG_001-10b>¶
筆以硯為城池(筆陣/圖)¶
研墨用直硯為上乃見真色不攪墨若圓硯磨則假借¶
　重勢徃來有風雖助顔色失墨之真(晁氏/墨經)¶
硯有積墨乃見古舊張仲素墨池賦曰茍變地而盡墨¶
　知功積而藝成又曰變此黛色涵乎碧虗形容積墨¶
　妙矣(王嵩㠋夫子硯賦旁/積垂露亦有積墨意)¶
筆硯精良人生一樂(蘇子/美)¶
硯取浮津輝墨者(墨藪齊已墨詩正色浮端硯精光/動蜀牋山谷松烟泛硯肥乃此意)¶
<pb:KR3i0008_WYG_001-11a>¶
硯受墨㸃之隨筆走動而不著謂之發墨(蔡/帖)¶
褪墨硯(又云端非下/巗宜筆褪墨)數字一磨如騎鈍馬數步一鞭瓦¶
　硯如騎驢也(東坡雜說石林云褪墨硯磨不黒/滯筆墨如以病月乗員御之鈍馬)¶
墨麁謂之打硯墨細謂之入硯(晁氏/墨經)¶
石性堅膩如玉扣之聲清潤澤無瑕端之大槩晋宋間¶
　徃徃以器貯墨汁不在磨墨也(石林避/暑録)¶
色如猪肝蒲萄瑩徹可鑑粹然紫琳腴(容齋/硯跋)¶
水中石青山半石紫絶頂者尤潤猪肝色者佳(蘇/譜)¶
<pb:KR3i0008_WYG_001-11b>¶
端溪中草䒠䒠可愛既琢用草䕶之無損¶
　　古硯(徐東湖詩古来石可硯汪彦章硯銘/方流珍太古色石之古者是可尚也)¶
　　　夫子硯¶
孔子廟石硯製作甚樸古夫子平生物(伍緝之北征記/梁庾肩吾謝賚)¶
　(銅筆格啟曰烟磨青石已踐孔子之壇唐王嵩㠋孔/子硯賦曰旁積垂露中含偃波此八字形容甚妙劉)¶
　(禹錫詩闕里廟中空舊物/李賀詩孔硯寛頑何足云)¶
　　　右軍硯¶
石夷庚家右軍古鳯池紫石心凹所謂硯瓦如筩筆渉¶
<pb:KR3i0008_WYG_001-12a>¶
　水即圎¶
山隂老叟稱右軍後持一硯長尺色赤風字樣云右軍¶
　所用石楊休得之¶
　　　王獻之硯¶
山隂人闢土得斷塼一硯於黄閍塼乃王獻之保母墓¶
　志云殉以曲水小硯硯大如掌池如曲水黒而潤底¶
　刻晋獻之旁刻永和¶
　　　智永硯¶
<pb:KR3i0008_WYG_001-12b>¶
晋硯一智永硯一心皆如凹¶
　　　李商隠硯¶
杜季陽端石蟾蜍硯篆玉溪生山房李商隠硯也又子¶
　瞻題銘蟾蜍爬沙到月窟隠蔽光明入巖穴琢磨黝¶
　赬出尤物雕龍淵懿傾澥渤¶
　　　許敬宗硯¶
杜叔元藏許敬宗硯後官杭漁人於浙江網一銅匣鑄¶
　許敬宗硯両方足匣有容足處即敬宗物叔元子遺¶
<pb:KR3i0008_WYG_001-13a>¶
　孫莘老莘老憎其人求得之端石也潤如玉殺墨如¶
　風微窪真四百餘年物匣在唐諲處當合(東坡/雜說)¶
　　　李徳裕硯¶
李衛公多硯妙絶者曰結隣言與硯為隣¶
　　　柳公權硯¶
栁公權所寶惟硯自扄鎖之(玉壺/清話)¶
　　　唐魯望硯　　　　　　　　　蘇　軾¶
噫先生隠唐餘是器寶出叢書¶
<pb:KR3i0008_WYG_001-13b>¶
　　　姚合硯¶
僻性愛古物終嵗求不獲昨朝得古硯黄河灘之側波¶
　瀾所激觸背面生罅隙質狀樸且醜今人作不得¶
　　　李士衡硯(劉涇州/所得)　　　　　　劉原父¶
李侯寶硯劉侯得上有刺史李元刻云是天寳八年冬¶
　端州東溪靈卵石我語二客此不然天寳稱載不稱¶
　年刺之為守州為郡此獨云爾奚所傳両君盧胡為¶
　絶倒嗟爾於人㡬何寶萬事售偽必眩真此固區區¶
<pb:KR3i0008_WYG_001-14a>¶
　無足道¶
　　　楊文公硯　　　　　　　　　　黄魯直¶
公無恙時於此翰墨其作也萬物受澤其不作也羣公¶
　動色至於破塵出經萬物昭明公不如石之夀石朽¶
　而公不朽¶
　　　丁晋公硯¶
丁晋公宅光州臨終以一篋寄郡題五十五年姓丁人¶
　來作通判分付開之至是嵗丁僑來即公之孫發篋一匣¶
<pb:KR3i0008_WYG_001-14b>¶
　貯大端硯上小竅覆以碁子揭之水一泓流出¶
　　　晏元獻公硯¶
晏元獻夫人王超女元獻有古硯王氏舊物也號傳壻¶
　硯元獻壻富鄭公鄭公壻馮文簡文簡孫壻朱聖予¶
　聖予壻滕子濟俱為執政硯今藏滕氏朱之孫女適¶
　洪㬌嚴又登二府盛事也(揮麈/録)¶
　　　張鄧公硯¶
王鞏得其外祖張鄧公硯求銘於東坡曰鄧公之硯魏¶
<pb:KR3i0008_WYG_001-15a>¶
　公之孫允也其物展也其人¶
　　　蘇魏公硯¶
蘇魏公守杭梁况之倅鄞過蘇公一見異之既别遺以¶
　硯曰為異日玉堂用元祐七年梁草蘇公拜右相麻¶
　所用乃蘇公硯(却掃編是日/梁拜右丞)¶
　　　二蘇賢良硯　　　　　　　　蘇叔黨¶
先君與叔父試制策各擕一端硯外孫文驥得其一過¶
　藏其一名賢良硯¶
<pb:KR3i0008_WYG_001-15b>¶
　両翁出蜀時不擕一束書朅來奉大對昩死排姦䛕¶
　諫官與御史鉗口慙青蒲翁登鸞䑓上玉堂論思獻¶
　納在帝旁居夷渡海不汝置險阻艱難曽備嘗(趙承/之賢)¶
　(良硯詩不見東坡老弟昆年年曲阜履猶/存計功何必悲周鼎會使詞林百怪奔)¶
　　　王平甫硯　　　　　　　　　蘇　軾¶
玉徳金聲而寓於斯中和所薫不水而滋正直所冰不¶
　寒而澌¶
　　　東坡硯¶
<pb:KR3i0008_WYG_001-16a>¶
荆公過東坡有硯愛之曰當集句以賦唱曰巧匠鑿山¶
　骨乆之不成篇命駕去¶
　　　唐子西硯¶
筆之夀日墨之夀月硯之夀世何也硯静也吾得飬生¶
　焉以鈍為體以静為用唯其然是以永年¶
　　　延和硯¶
唐彦猷得侯宗亮古硯刻延和二字形外方水池内圎¶
　不加鐫鑿青紫色¶
<pb:KR3i0008_WYG_001-16b>¶
　　　玉堂端硯　　　　　　　　蘇養直¶
虞純中硯薄脣斗池背數星雲襲之古玉堂硯銘曰琢¶
　山骨維端溪星晳晳雲襲之懸絶壁下斗池¶
　　　李元時端硯¶
李元時古端硯廣踰咫厚二寸栗澤芒潤具端石之美¶
　琢製甚質容水處深而底平非邇來所作(李方/叔)¶
　　　玉堂大硯¶
文與可赴陜孫洙贈玉堂大硯東坡銘陂陀瀰漫天濶¶
<pb:KR3i0008_WYG_001-17a>¶
　海淺巨源之硯淋漓蕩潏神沒鬼出與可之筆¶
　　　中興袐閣硯¶
祕閣硯髙宗御押鄭亨仲詩石渠東觀天尺五右文儲¶
　硯一百九今所見七十五耳¶
　　詩(詩銘𤨏瑣/者不書)¶
　　　涵星硯詩(又詩呼童浄/洗涵星硯)　　　　蘇　軾¶
紫潭出元雲翳我潭中星獨有潭上月倒挂紫翠屏¶
　　　紫花硯詩　　　　　　　　　鄭毅夫¶
<pb:KR3i0008_WYG_001-17b>¶
耕得紫玻瓈鑿成天馬蹄潤應通月窟洗合就雲溪¶
　　　端硯詩　　　　　　　　　　陳無已¶
王家舊物羣偷後石出蠻溪石丈深揮翰吾非玉堂手¶
斷金君有古人心¶
　　　端硯詩(冦十/一惠)　　　　　　　　陳無已¶
端溪四山下龍淵鬱積中州清淑氣金聲玉骨石為容¶
河江屈流雲作使滑如女膚色馬肝探頷適遭龍伯睡¶
轆轤挽出萬人負千嵗之藏一朝致書生活計亦酸寒¶
<pb:KR3i0008_WYG_001-18a>¶
斷塼半瓦寧求備似憐陶瓦磨竈煤輟誦不减前人志¶
　　　端硯詩　　　　　　　　　　李　樸¶
巗石凝清粹端然絶世珍聲清輕楚玉色潤勝燕珉¶
　　　端溪大硯詩　　　　　　　　謝無逸¶
琢琱山骨竒磨礲發光炯體潤雲氣生寒泉冽幽井¶
　　　端硯詩(贈王/欲)　　　　　　　　陶商翁¶
端石如池狀潤疑雲雨通麁官不識字好去伴詩翁¶
　　　端硯詩(曽徽/言)　　　　　　　　張彦實¶
<pb:KR3i0008_WYG_001-18b>¶
君家文房珍尤者一一數端溪從誰得不記嵗月古中¶
窪削天成外鑿餘雷斧向來萑葦中險作百碎補¶
　　　硯詩(沈商/卿)　　　　　　　　　鄭亨仲¶
眼明見此超萬古色如馬肝涵玉質白圭之玷尚可磨¶
澁不拒筆滑留墨¶
　　　硯詩(范達/夫)　　　　　　　　　鄭亨仲¶
范郎紫玉餘半圭翻手作雲雨雹隨龍虵起陸孔翠飛¶
雲收雨霽千首詩¶
<pb:KR3i0008_WYG_001-19a>¶
　　　端硯詩　　　　　　　　　　朱新仲¶
巧匠摩雲斵山骨媪神拱手不敢惜因隆作防窪作池¶
以金為聲玉為質¶
　　銘¶
　　　胡文恭公硯銘　　　　　　　晁無咎¶
天不愛道生異人地不愛寶物斯珍¶
　　　端硯銘　　　　　　　　　　蘇　軾¶
千夫挽綆百夫運斤篝火下縋以出斯珍一噓而泣嵗¶
<pb:KR3i0008_WYG_001-19b>¶
乆愈新誰其似之我懐斯人¶
　　　端硯銘(蘇養/直)¶
我友三益取谿之石與墨為入玉靈之食與水為出隂¶
鑑之液匪以玩物維以觀徳¶
　　　硯銘(迨/)¶
有盡石無已求生隂壑閟重湫得之艱豈易投旌苦學¶
畀長頭¶
　　　硯銘(邁/)¶
<pb:KR3i0008_WYG_001-20a>¶
以此進道常若渴以此求進常若驚以此治財常思予¶
以此書獄常思生¶
　　　硯銘¶
置之冰凝凄然其似秋噓之露泫熙然其似春唯有徳¶
以自潤能不言而治人¶
　　　端溪硯銘　　　　　　　　　晁無咎¶
倐忽相遇雲翔雨驅似神而非以茁萬殊¶
　　　端石硯銘(李/時)　　　　　　　　李元叔¶
<pb:KR3i0008_WYG_001-20b>¶
非𤣥非赤茫栗以澤宜筆與墨與手相得¶
　　　端硯銘(序曰孟仁威端石如/曉日彤霞天下至寶)　　王性之¶
下巖星殞彤霞爛然呵噓餘潤雲液神泉¶
　¶
　¶
　¶
　¶
　硯箋卷一¶
